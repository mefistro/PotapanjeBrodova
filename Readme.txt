https://github.com/vsite-oom/PotapanjeBrodova.git

Igra potapanja brodova

Sudionici: dva igrača koji igraju jedan protiv drugoga

Scenarij:

 1. Svaki igrač crta dvije pravokutne mreže koje se sastoje od polja 
    raspoređenih u zadani broj redaka i stupaca. Stupci su označeni slovima 
    (A, B, C…), a redci brojevima (1, 2, 3…), tako da svako polje ima 
    jedinstvenu oznaku koja se sastoji od slova i broja (npr. “C-5”).

 2. Igrač na prvoj mreži (zaklonjenoj od pogleda protivničkog igrača) 
    proizvoljno odabire horizontalni ili vertikalni niz od nekoliko slobodnih 
    polja koja predstavljaju pojedini brod.

 3. Igrač zacrnjuje odabrana polja – taj niz polja čini njegov brod.

 4. Igrač ponavlja korake (2) i (3) za preostala plovila koja će činiti njegovu
    flotu. Pritom se brodovi na mreži ne smiju preklapati niti u jednom polju.

 5. Nakon što oba igrača slože svoje flote, počinje igra.

 6. Igrač A postavlja upit igraču B za određeno polje P sa zadanim 
    koordinatama, npr. “gađam polje C-5”.

 7. Igrač B odgovara s:
    -  “promašaj” ako je polje P prazno,
    -  “pogodak” ako se na polju P nalazi neki brod ili
    -  “tone” ako je polje P zadnje polje koje zauzima neki brod.

 8. Igrač A dobiveni odgovor označava na drugoj mreži koja mu služi za evidenciju
    gađanja.

 9. Točke (6) – (8) se ponavljaju, tako da igrač B postavlja upit, a igrač A
    odgovara.

10. Točke (7) – (9) se ponavljaju sve dok jednom od igrača nisu potopljeni svi
    brodovi.

11. Pobjednik je igrač kojem je preostao barem jedan nepotopljeni brod.

